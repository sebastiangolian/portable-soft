<html>
<head>
<meta http-equiv="Content-Type" content="text/html; charset=utf-8">
<META HTTP-EQUIV="Content-Language" CONTENT="pl">
<LINK REL="stylesheet" HREF="style.css" TYPE="text/css">
<title>Ćwiczenia dodatkowe - Prezentacje, Tabele, Łączenie w pary, Ćwiczenia Użytkownika</title>
</head>
<body>
<h1>Ćwiczenia dodatkowe - Prezentacje, Tabele, Łączenie w pary, Ćwiczenia Użytkownika</h1>

Uzupełnieniem nauki jest zestaw kilkudziesięciu dodatkowych ćwiczeń uczących słownictwa. W wybranych grupach tematycznych można znaleźć przynajmniej jedno z poszczególnych zadań:
<br /><br />
<ul>
<IMG SRC="fifek.gif" BORDER="0"> <A HREF="#cwicz_prez">Prezentacje</A><BR>

<IMG SRC="fifek.gif" BORDER="0"> <A HREF="#cwicz_tabele">Tabele</A><BR>

<IMG SRC="fifek.gif" BORDER="0"> <A HREF="#cwicz_pary">Łączenie w pary</A><BR>
<IMG SRC="fifek.gif" BORDER="0"> <a href="#cwiczenia">Ćwiczenia stworzone przez Użytkownika</a><BR>
</ul>
<br />

<a name="cwicz_prez"></a>
<h2>Prezentacje</h2><br />
Prezentacje to nauka słówek na zdjęciach, szczególnie pomocna dla osób początkujących oraz wzrokowców. Są to plansze przedstawiające obrazki z podpisami w języku angielskim. W Prezentacjach uczymy się słownictwa przy pomocy trzech ćwiczeń. Najlepiej zawsze wykonać je wszystkie – od najłatwiejszego do najtrudniejszego, sugerowana kolejność to: Rozpoznawanie, Dopasowywanie, Wpisywanie. Prezentacja, to okazja do zapoznania się z prawidłową pisownią, wymową i tłumaczeniem zilustrowanych słów. Prosta obsługa i duża liczba ilustracji sprawiają, że ćwiczenie to zalecane jest zwłaszcza najmłodszym, najmniej zaawansowanym językowo Użytkownikom programu.<BR>
 

<h3>Rodzaje ćwiczeń</h3><br></br>
<UL TYPE="square">
<li><A NAME="cwp_prez"></A>
<B>Prezentacja</B> – pierwsza zakładka widoczna po uruchomieniu ćwiczenia. Po najechaniu myszą na każde słowo pojawia się jego polskie tłumaczenie, a po kliknięciu słychać oryginalną wymowę.</li><br />
<li><A NAME="cwp_rozpoz"></A>
<B>Rozpoznawanie</B> – po kliknięciu na ikonkę <b>Start</b> i odsłuchaniu wyrazu klikamy myszą na znak zapytania pod właściwym obrazkiem.</li><br />
<li><A NAME="cwp_dopas"></A>
<B>Dopasowywanie</B> – słowa widoczne w ramce po prawej stronie planszy przenosimy w odpowiednie miejsce na planszy. Aby przenieść wyraz, należy „złapać” go myszą, przeciągnąć na pasującą belkę, a następnie zwolnić przycisk. </li><br />
<li><A NAME="cwp_wpisyw"></A>
<B>Wpisywanie</B> – ćwiczenie uczące prawidłowej pisowni. W widoczną ramkę należy wpisać z klawiatury właściwe słowo. Aby wpisać wyraz w inne miejsce niż sugerowane przez program, należy kliknąć myszą wybrany znak zapytania albo wcisnąć klawisz Tab. </li><BR><br />

</ul>
<H3>Funkcje dostępne w ćwiczeniach</H3><br></br>
<a name="opc_czytw"></a>
<b>Ikona „głośniki”</b> – umożliwia odsłuchanie wszystkich widocznych na ekranie słów i zwrotów;<BR>
<BR>
<a name="opc_start"></a>
<b>Start</b> – rozpoczęcie ćwiczenia, po usłyszeniu pierwszego wyrazu należy wskazać pasujący do niego znak zapytania;<BR>
<BR>
<a name="opc_czyt"></a>
<b>Czytaj</b> – odtworzenie ostatniego nagrania;<BR>
<BR>
<a name="opc_nast"></a>
<b>Następne</b> – odłożenie bieżącego słowa (zwrotu) na koniec kolejki; przejście do następnego przykładu; <BR>
<BR>
<b>Sprawdź</b> - pokazuje w procentach wynik poprawnych odpowiedzi;
<br /><br />
<b>Jeszcze raz</b> - ponownie rozpoczyna ćwiczenie.<br />
<a name="cwicz_tabele"></a>
<h2>Tabele</h2><br />
Zadaniem Użytkownika jest odpowiednie pogrupowanie wyrazów według kategorii wymienionych w tabeli, czyli przeciągnięcie wyrazów z góry ekranu do odpowiednich kolumn. Po ustawieniu wszystkich wyrazów w odpowiednich kolumnach należy wcisnąć przycisk <b>Sprawdź</b>. Program pokazuje poprawne odpowiedzi znakiem <b>„v”</b>, znakiem <b>„x”</b> oznacza błędy Użytkownika.<BR><BR>

<a name="cwicz_pary"></a>
<h2>Łączenie w pary</h2><br />
To ćwiczenie polega na połączeniu wyrazów w pary. Aby to zrobić, należy (w wersji „puzzle”) przeciągnąć dane słówko w odpowienie miejsce lub (w wersji „sznurówki”) połączyć wyrażenia przeciągając między nimi sznurek. Po połączeniu wyrażeń należy wcisnąć przycisk <b>Sprawdź</b>, aby zobaczyć procentowy wynik.
<BR><BR>

<a name="cw1_statys"></a>
<h2>Statystyka</h2><br />
Statystyka pojawia się po naciśnięciu przycisku <b>Sprawdź</b>. Uruchamia się tylko wtedy, gdy przynajmniej jeden z przykładów został rozwiązany przez Użytkownika. Pokazuje w procentach wynik poprawnych odpowiedzi. <BR><BR>

<a name="cwiczenia"></a>
<h2>Ćwiczenia własne</h2><br />
Dodatkowo Użytkownik ma możliwość przygotowania <a href="przegladaj.html#tworzenie_cwiczen"> własnych ćwiczeń.</a> Do zestawu można wybrać słówka z całej bazy lub dodać nowe, które Użytkownik dołączył do bazy przy pomocy funkcji <b>Dodaj słówko</b>. Ćwiczenia obejmują: rozpoznawanie słówka, rozumienie tekstu, rozumienie ze słuchu, wybór tłumaczenia oraz dyktando i wpisywanie tłumaczenia.
<br /><br />
<br /><br />
</body>
</html>
